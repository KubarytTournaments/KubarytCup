# ![logoKC4](link) <br>Kubaryt Cup 4 <br>Komitet Sędziowski

<p align="right">29/11/2023</p>

<h1 align="center">Regulamin Turnieju Kubaryt Cup 4</h1>

## 0. Wstęp

0.1 Kubaryt Cup 4 (dalej zwany Turniejem) jest turniejem rozgrywanym w grze Heroes of Might and Magic III z dodatkiem Horn of the Abyss (dalej zwana Grą).

0.2 O zasadach Turnieju stanowi Regulamin turnieju Kubaryt Cup 4 (dalej zwany Regulaminem), Orzeczenia, Orzeczenia Specjalne oraz Dokumenty wymienione w punkcie 0.2b (Orzeczenia, Dokumenty i Regulamin dalej zwane będą Zasadami Turnieju).

0.2b Dokumenty będące częścią Zasad Turnieju:

- 1). [Regulamin Komitetu Sędziowskiego](../Dokumenty/KC4/Regulamin_Komitetu_Sędziowskiego.md)
- 2). Definicje Pojęć Kubaryt Cup 4
- 3). [Regulamin Orzeczeń](../Dokumenty/KC4/RRegulamin_Orzeczeń.md)
- 4). [Regulamin Orzeczeń Specjalnych](../Dokumenty/KC4/Regulamin_Orzeczeń_Specjalnych.md)
- 5). [Regulamin Szablonów](../Dokumenty/KC4/Regulamin_Szablonów.md)
- 6). [Polityka Prywatności](../Dokumenty/KC4/Polityka_Prywatności.md)

0.2c Obowiązuje następująca hierachia Zasad Turnieju:

- 1). Orzeczenia Specjalne
- 2). Regulamin
- 3). Wymienione w punkcie 0.2b Dokumenty
- 4). Orzeczenia
- 5). Decyzje w trybie ujętym w punkcie 0.6 Regulaminu

0.3 Turniej organizowany jest przez Komitet Sędziowski (dalej zwany Komitetem). O sposobie działania Komitetu oraz jego składzie stanowi Regulamin Komitetu Sędziowskiego.

0.4 Zasady Turnieju zatwierdza, zgodnie z trybem ujętym w Regulaminie Komitetu Sędziowskiego oraz Regulaminie Orzeczeń Specjalnych, Szef Komitetu.

0.5 Polskojęzyczna wersja Zasad Turnieju jest wersją podstawową. Jeżeli anglojęzyczna wersja Zasad Turnieju jest sprzeczna z polskojęzyczną, to należy postępować wedle polskojęzycznej wersji Zasad Turnieju.

0.6 W sytuacjach nieujętych Zasadami Turnieju decyzja Komitetu jest wiążąca.

0.7 Terminy użyte w Regulaminie, jednak nie zdefiniowane w nim, których definicja różni się od ogólnie przyjętej zdefiniowane są w Definicjach Pojęć Kubaryt Cup 4.

0.8 Komitet może wydawać Orzeczenia, sposób wydawania Orzeczeń i ich kształt reguluje Regulamin Orzeczeń oraz Regulamin Orzeczeń Specjalnych.

0.9 Politykę prywatności Turnieju określa Polityka Prywatności Kubaryt Cup 4.

## 1. Format Turnieju

1.1 Turniej organizowany jest za pośrednictwem Głównego Kanału Komunikacyjnego oraz Strony Turnieju.

1.2 Turniej zostanie podzielony na 3 fazy - fazę rejetracji, fazę grupową oraz fazę pucharową

1.3 Faza rejestracji:

- 1). Faza rejestracji potrwa od dnia 1 stycznia 2024 do dnia 14 stycznia 2024 włącznie,
- 2). warunkiem dołączenia do fazy rejestracji jest przeczytanie i zaakcpetowanie Zasad Gry oraz dokonanie zapisu poprzez Stronę Turnieju,
- 3). w fazie rejestracji nie będą odbywały się rozgrywki turniejowe,
- 4). dołączenie do fazy rejestracji jest warunkiem wzięcia udziału w dalszych fazach.

1.4 Faza grupowa:

- 1). Faza grupowa rozpocznie się dnia 16 stycznia 2024, czas jej trwania zostanie podany przez Komitetu w dniu jej rozpoczęcia, jednak nie będzie wynosił mniej dni niż liczba Graczy w największej grupie pomnożona 7,
- 2). warunkiem dołączenia do fazy grupowej jest dołączenie do fazy rejestracji, brak orzeczenia przez Komitet o niedopuszczeniu do Turnieju, dyskwalifikacji bądź banie oraz respektowanie przepisów Regulaminu,
- 3). w fazie grupowej Gracze zostaną podzieleni na grupy o w miarę możliwości równych rozmiarach na podstawie rankingu elo wg Systemu Rankingowego Kammera,
- 4). liczba Graczy przydzielonych do każdej grupy zostanie określona po zakończeniu fazy rejestracji na podstawie liczby zapisanych graczy, jednak nie będzie wynosiła mniej niż 4,
- 5). rozgrywki będą prowadzone w systemie każdy z każdym wewnątrz grup,
- 6). Mecze rozgrywane będą rozgrywane w systemie Bo1,
- 7). za zwycięstwo Gracz otrzymuje 1 punkt, w przypadku porażki jest to 0 punktów, w przypadku remisu Mecz powinien zostać powtórzony,
- 8). dwóch Graczy z najwyższą liczbą punktów w każdej grupie zostaje zwycięzcami fazy,
- 9). w przypadku zdobycia przez dwóch lub więcej Graczy w jednej grupie równej liczby punktów, decyduje wynik Meczów bezpośrednich pomiędzy tymi Graczami,
- 10). w przypadku, w którym wynik Meczów bezpośrednich nie pozwala na jednoznaczne wskazanie zwycięzców (np. niech trzech Graczy A, B i C znajduje się w jednej grupie i posiada równą liczbę punktów, Gracz A wygrał Mecz bezpośredni z Graczem B, B z C, a C z A) należy rozegrać dogrywki,
- 11). dogrywki powinny zostać rozegrane na szablonie h3dm3_nc,
- 12). w przypadku, w którym w wyniku dogrywek powtórzy się sytuacja z podpunktu 9, Komitet rostrzygnie kolejność w grupie poprzez rzut monetą zgodnie z punktem 2.2,
- 13). faza grupowa zakończy się z dniem upłynięcia terminu wyznaczonego przez Komitet w Orzeczeniu.

1.5 Faza pucharowa:

- 1). Faza pucharowa rozpocznie się dzień po zakończeniu fazy grupowej, jej czas trwania zostanie określony przez Komitet wraz z podaniem dnia zakońćzenia finału,
- 2). warunkiem dołączenia do fazy pucharowej jest zwycięstwo fazy grupowej,
- 3). w fazie pucharowej gracze zmierzą się w parach, które zostaną ustalone na podstawie liczby punktów zdobytych w poprzedniej fazie oraz w drugiej kolejnośći Systemu Rankingowego Kammer,
- 4). w fazie pucharowej zostanie zastosowany system podwójnej eliminacji, w związku z tym zostanie ona podzielona na 2 fazy: fazę górnej drabinki i fazę dolnej drabinki,
- 5). faza górnej drabinki:

  - a) Mecze rozgrywane będą w systemie Bo3,
  - b) w przypadku zwycięstwa Gracz przechodzi do następnej rundy, w przypadku porażki przechodzi do fazy dolnej drabinki,
  - c) termin na rozegranie Meczu w tej fazie będzie wynosił 2 tygodnie,
- 6). faza dolnej drabinki:

  - a) Mecze rozgrywane będą w systemie Bo1 za wyjątkiem finału, który będzie rozgrywany w systemie Bo3,
  - b) każda runda zostanie podzielona na 2 kroki,
  - c) w pierwszym kroku Gracze grający co najmniej od poprzedniej rundy w fazie dolnej drabinki grają z Graczami, którzy w poprzedniej rundzie odpadli z fazy górnej drabinki,
  - d) w drugim kroku zwycięzcy z kroku pierwszego zmierzą się ze sobą,
  - e) termin na rozegranie rundy w tej fazie będzie wynosił 2 tygodnie dając średnio 1 tydzień na krok,
- 6). zwycięzcy fazy górnej drabinki i fazy dolnej drabinki zmierzą się w finale fazy pucharowej,
- 7). finał fazy pucharowej:
  - a) Mecz rozegrany zostanie w systemi Bo5,
  - b) zwycięzca górnej drabinki rozpoczyna Mecz z przewagą jednego punktu,
  - c) termin na rozegranie Meczu w tej fazie będzie wynosił 3 tygodnie,

## 2. Fair Play, wymagane zgody i inne wymagania

2.1 Zakaz wykorzystywania crashów do zyskania przewagi. Po wczytaniu mapy z powodu błędu Gry należy powtórzyć swoje ruchy na mapie przygody oraz w walkach w danej turze w której nastąpił błąd. Jeżeli Sędzia uzna że nie były powtarzane ruchy może zarządzić powtórne wczytanie mapy. Jeżeli Gracz umyślnie będzie zmieniał swoje ruchy by osiągnąć korzyści Sędzią może ukarać go walkowerem na Partię. Jeśli Gracz po wczytaniu gry będzie miał nadmiar czasu, powinien ten nadmiar spędzić czekając na ekranie miasta lub bohatera - nie na analizowaniu rozgrywki lub graniu. W przypadku braku timera działania te mogą dać niezasłużoną przewagę.

2.2 Zewnętrzna pomoc. Istnieje wiele sposobów na zdobycie dodatkowych informacji użytecznych w trwającej Partii. Poniżej przedstawiamy listę wraz z tym czy dany sposób jest dozwolony:

- 1). Porady (osoba trzecia dostarcza graczowi informacje, które można wydedukować oglądając tylko jego stronę rozgrywki) przez tekst: Dozwolone, jeżeli podpowiedź nie posiada znaczącego wpływ na rozgrywkę oraz nie sprawia, że Gracz zmieni swój plan na rozgrywkę. Wśród zabronionych rodzajów podpowiedzi są m.in lista kroków, wskazanie niezauważonego wcześniej przez Gracza obiektu lub przypomnienie o założeniu artefaktu przed walką. Gracze korzystający z tego typu porad zostaną ukarani walkowerem lub dyskwalifikacją, każdy tego typu przypadek należy zgłosić do Komitetu; Streamerzy powinni usuwać takie podpowiedzi, najlepiej za pośrednictwem moderacji,
- 2). Porady przez telefon, teamspeak, skype, etc. rozmawiając na żywo: Zakazane,
- 3). Spoilery (osoba trzecia dostarcza graczowi informacje których nie można wydedukować oglądając tylko jego stronę rozgrywki): Zakazane - jeśli Gracz przeczyta spoiler powinien grać tak jakby go nie widział,
- 4). Ghosting (obecność na streamie przeciwnika lub komentarzu tej Partii): Zakazane,
- 5). Programy czytające pamięć Gry - na przykład żeby zobaczyć nieodkrytą część mapy lub przewidzieć rozwój bohatera: Zakazane,
- 6). Kalkulatory value: Dozwolone,
- 7). Kalkulatory damage: Dozwolone,
- 8). Strony wiki: Dozwolone,
- 9). Oglądanie swojego streama lub nagrania z danej Partii w trakcie jej trwania: Zabronione,
- 10). Screenshoty: Zabronione,
- 11). Poradniki wideo: Dozwolone,
- 12). Własne notatki o Grze: Dozwolone,
- 13). Makra i bindy: Dozwolone jest stosowanie makr i bindów ograniczających się do symulacji kombinacji 2 klawiszy, bez dodatkowych opóźnień oraz bez ruchów kursorem.

2.3 Zakazane jest wykorzystywanie zapisów Partii do zmiany ruchów wykonanych przed nimi.

2.4 Gracze mają obowiązek zachowywać się kulturalnie względem siebie w czasie Partii, przed nią i po niej na czacie Gry, w prywatnych wiadomościach dotyczących Turnieju oraz na Głownym Kanale Komunikacyjnym.

2.5  W Turnieju obowiązują standardowe reguły rozgrywek Hota lobby online. Link do nich można znaleźć [tutaj](https://h3hota.com/en/rules). Jeśli zasada regulaminu Hota stoi w sprzeczności z zasadą Regulaminu, Regulamin ma pierwszeństwo.

2.6 Akceptując niniejszy Regulamin Gracz:

- 1). Akceptuje Politykę Prywatnośći Turnieju,
- 2). Nadaje Komitetowi niezbywalne i niewyłączne prawo do retransmisji, nagrywania i udostępniania wybranych Partii rozgrywanych w Turnieju w celu udostępniania komentarza i archiwizacji. Komitet może dzielić się tym prawem z osobami trzecimi.

2.7 Począwszy od fazy 1/4 dolnej drabinki oraz fazy 1/4 dolnej drabinki włącznie Gracz zobowiązany jest do prowadzenia transmisji ze wszystkich swoich Partii.

### <p align="right">Zatwierdził SK Jakub "Kubaryt" Starzyk</p>

<div align="right"><img src="https://media.discordapp.net/attachments/1022538414328913930/1136284542727110656/image-removebg-preview_3.png" alt="parafka" style="height: auto; width:200px; float:right;"/></div>
